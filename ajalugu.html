<!DOCTYPE html>
<html lang="en">
<head>
    <meta charset="UTF-8">
    <link rel="stylesheet" type="text/css" href="CSS/ajalugu.css">
    <title>Kohukese ajalugu</title>
</head>
<body>
   <h1>Kohukese sünd</h1> 
   <p>Kohuke, varasemalt nimetatud ka kui kohupiimajuustuke on magusast kohupiimamassist või kohupiimakreemist vormitud väike tavaliselt torukese- või risttahukakujuline maiustus, mis on tavaliselt ümbritsetud šokolaadiglasuuriga</p>
   <p>Esimesi kohukesi hakati tootma Lätis 1949. aastal. Kuni 1970. aastateni valmistati neid käsitsi ja edaspidi toiduainetööstuse tootmisliinil. Eestis toodeti kohukesi Eskimo jäätise liinil. Nõukogude kauplustesse jõudsid kohukesed 1950. aastatel ja neist sai kiiresti tõeline kultustoode. Mõned vanemad püüdsid neid lastele anda Eskimo jäätise pähe, eriti kui kurk oli haige. Esialgne pakend oli kollase-sinise-valgekirju, Venemaal püüab enamik tootjaid tänini nõukogudeaegset disaini matkida. 1980. aastail muutusid kohukesed defitsiidiks. 1990. aastate algul ilmusid kohukesed taas lettidele. Ehkki neid valmistasid mitu tootjat, oli sortiment algselt lihtne: vanilje- ja kakaomaitselised. 1990. aastate keskel laienes nii tootjate arv kui ka maitsete valik, moodsate pakendite tulekuga paranes ka kohukeste säilivusaeg isegi konservantideta. Paljud tootjad lisasid siiski kohukestele säilivuse parandamiseks kaaliumsorbaati. </p>
   <h1>Kohuke kultuuris</h1>
   <p>Kohukesed on eriti populaarsed Eestis, Lätis ja Leedus. Sarnaseid tooteid valmistatakse ka Venemaal, Ungaris (Túró Rudi), Poolas ja Rumeenias.</p>
   <p>Kohupiimajuustukesi hoidis oma auto külmkapis Eno Raua lasteraamatu "Naksitrallid" tegelane Muhv.</p>
   <p>2005. aasta omavalitsuste valimiste eel lasi AS Kohuke müüki K kohukese, mille reklaamid sarnanesid Keskerakonna reklaamidega. Ajakirjanduses süüdistati Keskerakonda kavatsuses hiilida sel viisil mööda poliitilise välireklaami keelust. Keskerakond eitas seotust K-kohukese reklaamiga.</p>
   <a href="https://et.wikipedia.org/wiki/Kohuke">Allikas: Vikipeedia 2012</a>
</body>
</html>